# Maljunulo kiel edzo

##
Mi kredis ke, Norvegiaj viroj estis la plej bonaj viroj en la tuta mondo, sed tio ne pravas! Antaŭ ol mi renkontis la viron, kiu iĝis mia edzo, mi laboris en fabriko en Bankoko, kaj li loĝis en Pataja. Ni renkontis per la interreto kaj fine iĝis paro.

##
Post iom ni decidis geedziĝi. Mi devenis de malriĉa familio, do havi fremdan edzon, kiu povus zorgi pri mi kaj mia familio, estis parto de mia kialo por kun li edziniĝi.

##
Ni transloĝiĝis al Norvegio, kaj mi komencis iri al lernejo por lerni norvegan. Estis malfacila tempo. Mi ne havis kondukpermesilon, kaj mia edzo devis konduki min al lernejo, atendi min, kaj poste reveturigi hejmen. Estis unu horo je ambaŭ direktoj. Post iom ni transloĝiĝis pli proksime, sed li ankoraŭ insistis konduki min al lernejo. Li ne volis, ke mi marŝus sole.

##
Ekde mi venis al Norvegio, mi preskaŭ ne havis iun ajn monon. Unufoje, mia edzo donis al mi monon por tagmanĝo, sed ĉar mi havis tiel malmulte da mono, mi gardis ĝin. Miaj amikoj ĉe la lernejo volas helpi min trovi laboron, sed mia edzo diris, ke mi ne rajtas. Li ne kredas ke la purigista laboro taŭgas por mi.

##
Anstataŭe, li preparis alian laboron por mi -- konstrui garaĝon. Li estis estro, kaj mi faris ĉion. Li ne povis fari multon ĉar li malsanis. Li ne donis al mi ion ajn de la mono, kiun li gajnis el la konstruado de la garaĝo.

##
Iun tagon li diris, ke li tediĝis kiam li estis sola hejme, do li decidis, ke ni devus aĉeti hundon. Mi ne deziris hundon ĉar mi lacis post la lernejo kaj mi havis hejmtaskon fari. Li diris, ke li promenigus la hundon ĉiutage, sed finfine mi devis zorgi pri la hundo kaj mia maljuna edzo ambaŭ.

##
Mi ne scias kion la estonteco alportos. Mia plano estas iri al alia lernejo, sed mia edzo ne volas, ke mi tiel faru. Li planas transloĝiĝi pli malproksime por malfaciligi min. Mi volas kontraŭstari, sed mi ne scias kiel. Ne tiel facilas vivi en fremda lando kun maljunula edzo, kiel mi kredis.

##
* License: CC BY
* Text: Aranya
* Illustration: Sunniva Høiby-Øiset
* Translation: dohliam
* Language: eo
